<!--
name: ephiphany bible
content:  ירמיה 22 (WLC)
author: John Dyer (http://j.hn/)
date:   1/8/2012 11:47:01 PM
-->
<!DOCTYPE html>
<html lang="he" dir="rtl">
<head>
	<meta charset="utf-8" /> 
	<title>ירמיה 22 (WLC)</title>
	<meta name="viewport" content="width=device-width, initial-scale=1" />
	<script src="../../../js/mobile.js"></script>
	<link href="../../../css/mobile.css" rel="stylesheet" />
</head>
<body>
<div data-role="page">
	<div data-role="header">
		<a href="Jer.21.html" data-icon="arrow-l">ירמיה 21</a>
		<h1>ירמיה 22 (WLC)</h1>
		<a href="Jer.23.html" data-icon="arrow-r">ירמיה 23</a>
	</div>
	<div data-role="content">

<div class="chapter WLC ot Jer_22" data-osis="Jer.22" lang="he" dir="rtl"><h2 class="chapter-num">22</h2>
<p>
<span class="verse Jer_22_1" data-osis="Jer.22.1"><span class="verse-num v-1">1&nbsp;</span><span class="word"data-lemma="strong:H03541">כֹּ֚ה</span> <span class="word"data-lemma="strong:H00559">אָמַ֣ר</span> <span class="word"data-lemma="strong:H03068">יְהוָ֔ה</span> <span class="word"data-lemma="strong:H03381">רֵ֖ד</span> <span class="word"data-lemma="strong:H01004">בֵּֽית</span> <span class="word"></span>־<span class="word"data-lemma="strong:H04428">מֶ֣לֶךְ</span> <span class="word"data-lemma="strong:H03063">יְהוּדָ֑ה</span> <span class="word"data-lemma="strong:H01696">וְדִבַּרְתָּ֣</span> <span class="word"data-lemma="strong:H08033">שָׁ֔ם</span> <span class="word"data-lemma="strong:H00853">אֶת</span> <span class="word"></span>־<span class="word"data-lemma="strong:H01697">הַדָּבָ֖ר</span> <span class="word"data-lemma="strong:H02088">הַזֶּֽה</span> <span class="word"></span>׃</span>
<span class="verse Jer_22_2" data-osis="Jer.22.2"><span class="verse-num v-2">2&nbsp;</span><span class="word"data-lemma="strong:H00559">וְאָֽמַרְתָּ֙</span> <span class="word"data-lemma="strong:H08085">שְׁמַ֣ע</span> <span class="word"data-lemma="strong:H01697">דְּבַר</span> <span class="word"></span>־<span class="word"data-lemma="strong:H03068">יְהוָ֔ה</span> <span class="word"data-lemma="strong:H04428">מֶ֣לֶךְ</span> <span class="word"data-lemma="strong:H03063">יְהוּדָ֔ה</span> <span class="word"data-lemma="strong:H03427">הַיֹּשֵׁ֖ב</span> <span class="word"data-lemma="strong:H05921">עַל</span> <span class="word"></span>־<span class="word"data-lemma="strong:H03678">כִּסֵּ֣א</span> <span class="word"data-lemma="strong:H01732">דָוִ֑ד</span> <span class="word"data-lemma="strong:H00859">אַתָּ֤ה</span> <span class="word"data-lemma="strong:H05650">וַעֲבָדֶ֙יךָ֙</span> <span class="word"data-lemma="strong:H05971">וְעַמְּךָ֔</span> <span class="word"data-lemma="strong:H00935">הַבָּאִ֖ים</span> <span class="word"data-lemma="strong:H08179">בַּשְּׁעָרִ֥ים</span> <span class="word"data-lemma="strong:H00428">הָאֵֽלֶּה</span> <span class="word"></span>׃<span class="word">ס</span> </span>
<span class="verse Jer_22_3" data-osis="Jer.22.3"><span class="verse-num v-3">3&nbsp;</span><span class="word"data-lemma="strong:H03541">כֹּ֣ה</span> <span class="word">׀</span> <span class="word"data-lemma="strong:H00559">אָמַ֣ר</span> <span class="word"data-lemma="strong:H03068">יְהוָ֗ה</span> <span class="word"data-lemma="strong:H06213">עֲשׂ֤וּ</span> <span class="word"data-lemma="strong:H04941">מִשְׁפָּט֙</span> <span class="word"data-lemma="strong:H06666">וּצְדָקָ֔ה</span> <span class="word"data-lemma="strong:H05337">וְהַצִּ֥ילוּ</span> <span class="word"data-lemma="strong:H01497">גָז֖וּל</span> <span class="word"data-lemma="strong:H03027">מִיַּ֣ד</span> <span class="word"data-lemma="strong:H06216">עָשׁ֑וֹק</span> <span class="word"data-lemma="strong:H01616">וְגֵר֩</span> <span class="word"data-lemma="strong:H03490">יָת֨וֹם</span> <span class="word"data-lemma="strong:H00490">וְאַלְמָנָ֤ה</span> <span class="word"data-lemma="strong:H00408">אַל</span> <span class="word"></span>־<span class="word"data-lemma="strong:H03238">תֹּנוּ֙</span> <span class="word"data-lemma="strong:H00408">אַל</span> <span class="word"></span>־<span class="word"data-lemma="strong:H02554">תַּחְמֹ֔סוּ</span> <span class="word"data-lemma="strong:H01818">וְדָ֣ם</span> <span class="word"data-lemma="strong:H05355">נָקִ֔י</span> <span class="word"data-lemma="strong:H00408">אַֽל</span> <span class="word"></span>־<span class="word"data-lemma="strong:H08210">תִּשְׁפְּכ֖וּ</span> <span class="word"data-lemma="strong:H04725">בַּמָּק֥וֹם</span> <span class="word"data-lemma="strong:H02088">הַזֶּֽה</span> <span class="word"></span>׃</span>
<span class="verse Jer_22_4" data-osis="Jer.22.4"><span class="verse-num v-4">4&nbsp;</span><span class="word"data-lemma="strong:H03588">כִּ֤י</span> <span class="word"data-lemma="strong:H00518">אִם</span> <span class="word"></span>־<span class="word"data-lemma="strong:H06213">עָשׂוֹ֙</span> <span class="word"data-lemma="strong:H06213">תַּֽעֲשׂ֔וּ</span> <span class="word"data-lemma="strong:H00853">אֶת</span> <span class="word"></span>־<span class="word"data-lemma="strong:H01697">הַדָּבָ֖ר</span> <span class="word"data-lemma="strong:H02088">הַזֶּ֑ה</span> <span class="word"data-lemma="strong:H00935">וּבָ֣אוּ</span> <span class="word"data-lemma="strong:H08179">בְשַׁעֲרֵ֣י</span> <span class="word"data-lemma="strong:H01004">הַבַּ֣יִת</span> <span class="word"data-lemma="strong:H02088">הַזֶּ֡ה</span> <span class="word"data-lemma="strong:H04428">מְלָכִים֩</span> <span class="word"data-lemma="strong:H03427">יֹשְׁבִ֨ים</span> <span class="word"data-lemma="strong:H01732">לְדָוִ֜ד</span> <span class="word"data-lemma="strong:H05921">עַל</span> <span class="word"></span>־<span class="word"data-lemma="strong:H03678">כִּסְא֗וֹ</span> <span class="word"data-lemma="strong:H07392">רֹֽכְבִים֙</span> <span class="word"data-lemma="strong:H07393">בָּרֶ֣כֶב</span> <span class="word"data-lemma="strong:H05483">וּבַסּוּסִ֔ים</span> <span class="word"data-lemma="strong:H01931">ה֥וּא</span> <span class="word"data-lemma="strong:H05650">ועבדו</span> <span class="word"data-lemma="strong:H05971">וְעַמּֽוֹ</span> <span class="word"></span>׃</span>
<span class="verse Jer_22_5" data-osis="Jer.22.5"><span class="verse-num v-5">5&nbsp;</span><span class="word"data-lemma="strong:H00518">וְאִם֙</span> <span class="word"data-lemma="strong:H03808">לֹ֣א</span> <span class="word"data-lemma="strong:H08085">תִשְׁמְע֔וּ</span> <span class="word"data-lemma="strong:H00853">אֶת</span> <span class="word"></span>־<span class="word"data-lemma="strong:H01697">הַדְּבָרִ֖ים</span> <span class="word"data-lemma="strong:H00428">הָאֵ֑לֶּה</span> <span class="word">בִּ֤י</span> <span class="word"data-lemma="strong:H07650">נִשְׁבַּ֙עְתִּי֙</span> <span class="word"data-lemma="strong:H05002">נְאֻם</span> <span class="word"></span>־<span class="word"data-lemma="strong:H03068">יְהוָ֔ה</span> <span class="word"data-lemma="strong:H03588">כִּי</span> <span class="word"></span>־<span class="word"data-lemma="strong:H02723">לְחָרְבָּ֥ה</span> <span class="word"data-lemma="strong:H01961">יִֽהְיֶ֖ה</span> <span class="word"data-lemma="strong:H01004">הַבַּ֥יִת</span> <span class="word"data-lemma="strong:H02088">הַזֶּֽה</span> <span class="word"></span>׃<span class="word">ס</span> </span>
<span class="verse Jer_22_6" data-osis="Jer.22.6"><span class="verse-num v-6">6&nbsp;</span><span class="word"data-lemma="strong:H03588">כִּֽי</span> <span class="word"></span>־<span class="word"data-lemma="strong:H03541">כֹ֣ה</span> <span class="word">׀</span> <span class="word"data-lemma="strong:H00559">אָמַ֣ר</span> <span class="word"data-lemma="strong:H03068">יְהוָ֗ה</span> <span class="word"data-lemma="strong:H05921">עַל</span> <span class="word"></span>־<span class="word"data-lemma="strong:H01004">בֵּית֙</span> <span class="word"data-lemma="strong:H04428">מֶ֣לֶךְ</span> <span class="word"data-lemma="strong:H03063">יְהוּדָ֔ה</span> <span class="word"data-lemma="strong:H01568">גִּלְעָ֥ד</span> <span class="word"data-lemma="strong:H00859">אַתָּ֛ה</span> <span class="word">לִ֖י</span> <span class="word"data-lemma="strong:H07218">רֹ֣אשׁ</span> <span class="word"data-lemma="strong:H03844">הַלְּבָנ֑וֹן</span> <span class="word"data-lemma="strong:H00518">אִם</span> <span class="word"></span>־<span class="word"data-lemma="strong:H03808">לֹ֤א</span> <span class="word"data-lemma="strong:H07896">אֲשִֽׁיתְךָ֙</span> <span class="word"data-lemma="strong:H04057">מִדְבָּ֔ר</span> <span class="word"data-lemma="strong:H05892">עָרִ֖ים</span> <span class="word"data-lemma="strong:H03808">לֹ֥א</span> <span class="word"data-lemma="strong:H03427">נושבה</span> <span class="word"></span>׃</span>
<span class="verse Jer_22_7" data-osis="Jer.22.7"><span class="verse-num v-7">7&nbsp;</span><span class="word"data-lemma="strong:H06942">וְקִדַּשְׁתִּ֥י</span> <span class="word"data-lemma="strong:H05921">עָלֶ֛יךָ</span> <span class="word"data-lemma="strong:H07843">מַשְׁחִתִ֖ים</span> <span class="word"data-lemma="strong:H00376">אִ֣ישׁ</span> <span class="word"data-lemma="strong:H03627">וְכֵלָ֑יו</span> <span class="word"data-lemma="strong:H03772">וְכָֽרְתוּ֙</span> <span class="word"data-lemma="strong:H04005">מִבְחַ֣ר</span> <span class="word"data-lemma="strong:H00730">אֲרָזֶ֔יךָ</span> <span class="word"data-lemma="strong:H05307">וְהִפִּ֖ילוּ</span> <span class="word"data-lemma="strong:H05921">עַל</span> <span class="word"></span>־<span class="word"data-lemma="strong:H00784">הָאֵֽשׁ</span> <span class="word"></span>׃</span>
<span class="verse Jer_22_8" data-osis="Jer.22.8"><span class="verse-num v-8">8&nbsp;</span><span class="word"data-lemma="strong:H05674">וְעָֽבְרוּ֙</span> <span class="word"data-lemma="strong:H01471">גּוֹיִ֣ם</span> <span class="word"data-lemma="strong:H07227">רַבִּ֔ים</span> <span class="word"data-lemma="strong:H05921">עַ֖ל</span> <span class="word"data-lemma="strong:H05892">הָעִ֣יר</span> <span class="word"data-lemma="strong:H02063">הַזֹּ֑את</span> <span class="word"data-lemma="strong:H00559">וְאָֽמְרוּ֙</span> <span class="word"data-lemma="strong:H00376">אִ֣ישׁ</span> <span class="word"data-lemma="strong:H00413">אֶל</span> <span class="word"></span>־<span class="word"data-lemma="strong:H07453">רֵעֵ֔הוּ</span> <span class="word"data-lemma="strong:H05921">עַל</span> <span class="word"></span>־<span class="word"data-lemma="strong:H04100">מֶ֨ה</span> <span class="word"data-lemma="strong:H06213">עָשָׂ֤ה</span> <span class="word"data-lemma="strong:H03068">יְהוָה֙</span> <span class="word"data-lemma="strong:H03602">כָּ֔כָה</span> <span class="word"data-lemma="strong:H05892">לָעִ֥יר</span> <span class="word"data-lemma="strong:H01419">הַגְּדוֹלָ֖ה</span> <span class="word"data-lemma="strong:H02063">הַזֹּֽאת</span> <span class="word"></span>׃</span>
<span class="verse Jer_22_9" data-osis="Jer.22.9"><span class="verse-num v-9">9&nbsp;</span><span class="word"data-lemma="strong:H00559">וְאָ֣מְר֔וּ</span> <span class="word"data-lemma="strong:H05921">עַ֚ל</span> <span class="word"data-lemma="strong:H00834">אֲשֶׁ֣ר</span> <span class="word"data-lemma="strong:H05800">עָֽזְב֔וּ</span> <span class="word"data-lemma="strong:H00853">אֶת</span> <span class="word"></span>־<span class="word"data-lemma="strong:H01285">בְּרִ֥ית</span> <span class="word"data-lemma="strong:H03068">יְהוָ֖ה</span> <span class="word"data-lemma="strong:H00430">אֱלֹֽהֵיהֶ֑ם</span> <span class="word"data-lemma="strong:H07812">וַיִּֽשְׁתַּחֲו֛וּ</span> <span class="word"data-lemma="strong:H00430">לֵאלֹהִ֥ים</span> <span class="word"data-lemma="strong:H00312">אֲחֵרִ֖ים</span> <span class="word"data-lemma="strong:H05647">וַיַּעַבְדֽוּם</span> <span class="word"></span>׃<span class="word">ס</span> </span>
<span class="verse Jer_22_10" data-osis="Jer.22.10"><span class="verse-num v-10">10&nbsp;</span><span class="word"data-lemma="strong:H00408">אַל</span> <span class="word"></span>־<span class="word"data-lemma="strong:H01058">תִּבְכּ֣וּ</span> <span class="word"data-lemma="strong:H04191">לְמֵ֔ת</span> <span class="word"data-lemma="strong:H00408">וְאַל</span> <span class="word"></span>־<span class="word"data-lemma="strong:H05110">תָּנֻ֖דוּ</span> <span class="word">ל֑וֹ</span> <span class="word"data-lemma="strong:H01058">בְּכ֤וּ</span> <span class="word"data-lemma="strong:H01058">בָכוֹ֙</span> <span class="word"data-lemma="strong:H01980">לַֽהֹלֵ֔ךְ</span> <span class="word"data-lemma="strong:H03588">כִּ֣י</span> <span class="word"data-lemma="strong:H03808">לֹ֤א</span> <span class="word"data-lemma="strong:H07725">יָשׁוּב֙</span> <span class="word"data-lemma="strong:H05750">ע֔וֹד</span> <span class="word"data-lemma="strong:H07200">וְרָאָ֖ה</span> <span class="word"data-lemma="strong:H00853">אֶת</span> <span class="word"></span>־<span class="word"data-lemma="strong:H00776">אֶ֥רֶץ</span> <span class="word"data-lemma="strong:H04138">מוֹלַדְתּֽוֹ</span> <span class="word"></span>׃<span class="word">ס</span> </span>
<span class="verse Jer_22_11" data-osis="Jer.22.11"><span class="verse-num v-11">11&nbsp;</span><span class="word"data-lemma="strong:H03588">כִּ֣י</span> <span class="word"data-lemma="strong:H03541">כֹ֣ה</span> <span class="word"data-lemma="strong:H00559">אָֽמַר</span> <span class="word"></span>־<span class="word"data-lemma="strong:H03068">יְ֠הוָה</span> <span class="word"data-lemma="strong:H00413">אֶל</span> <span class="word"></span>־<span class="word"data-lemma="strong:H07967">שַׁלֻּ֨ם</span> <span class="word"data-lemma="strong:H01121">בֶּן</span> <span class="word"></span>־<span class="word"data-lemma="strong:H02977">יֹאשִׁיָּ֜הוּ</span> <span class="word"data-lemma="strong:H04428">מֶ֣לֶךְ</span> <span class="word"data-lemma="strong:H03063">יְהוּדָ֗ה</span> <span class="word"data-lemma="strong:H04427">הַמֹּלֵךְ֙</span> <span class="word"data-lemma="strong:H08478">תַּ֚חַת</span> <span class="word"data-lemma="strong:H02977">יֹאשִׁיָּ֣הוּ</span> <span class="word"data-lemma="strong:H00001">אָבִ֔יו</span> <span class="word"data-lemma="strong:H00834">אֲשֶׁ֥ר</span> <span class="word"data-lemma="strong:H03318">יָצָ֖א</span> <span class="word"data-lemma="strong:H04480">מִן</span> <span class="word"></span>־<span class="word"data-lemma="strong:H04725">הַמָּק֣וֹם</span> <span class="word"data-lemma="strong:H02088">הַזֶּ֑ה</span> <span class="word"data-lemma="strong:H03808">לֹֽא</span> <span class="word"></span>־<span class="word"data-lemma="strong:H07725">יָשׁ֥וּב</span> <span class="word"data-lemma="strong:H08033">שָׁ֖ם</span> <span class="word"data-lemma="strong:H05750">עֽוֹד</span> <span class="word"></span>׃</span>
<span class="verse Jer_22_12" data-osis="Jer.22.12"><span class="verse-num v-12">12&nbsp;</span><span class="word"data-lemma="strong:H03588">כִּ֗י</span> <span class="word"data-lemma="strong:H04725">בִּמְק֛וֹם</span> <span class="word"data-lemma="strong:H00834">אֲשֶׁר</span> <span class="word"></span>־<span class="word"data-lemma="strong:H01540">הִגְל֥וּ</span> <span class="word"data-lemma="strong:H00853">אֹת֖וֹ</span> <span class="word"data-lemma="strong:H08033">שָׁ֣ם</span> <span class="word"data-lemma="strong:H04191">יָמ֑וּת</span> <span class="word"data-lemma="strong:H00853">וְאֶת</span> <span class="word"></span>־<span class="word"data-lemma="strong:H00776">הָאָ֥רֶץ</span> <span class="word"data-lemma="strong:H02063">הַזֹּ֖את</span> <span class="word"data-lemma="strong:H03808">לֹֽא</span> <span class="word"></span>־<span class="word"data-lemma="strong:H07200">יִרְאֶ֥ה</span> <span class="word"data-lemma="strong:H05750">עֽוֹד</span> <span class="word"></span>׃<span class="word">ס</span> </span>
<span class="verse Jer_22_13" data-osis="Jer.22.13"><span class="verse-num v-13">13&nbsp;</span><span class="word"data-lemma="strong:H01945">ה֣וֹי</span> <span class="word"data-lemma="strong:H01129">בֹּנֶ֤ה</span> <span class="word"data-lemma="strong:H01004">בֵיתוֹ֙</span> <span class="word"data-lemma="strong:H03808">בְּֽלֹא</span> <span class="word"></span>־<span class="word"data-lemma="strong:H06664">צֶ֔דֶק</span> <span class="word"data-lemma="strong:H05944">וַעֲלִיּוֹתָ֖יו</span> <span class="word"data-lemma="strong:H03808">בְּלֹ֣א</span> <span class="word"data-lemma="strong:H04941">מִשְׁפָּ֑ט</span> <span class="word"data-lemma="strong:H07453">בְּרֵעֵ֙הוּ֙</span> <span class="word"data-lemma="strong:H05647">יַעֲבֹ֣ד</span> <span class="word"data-lemma="strong:H02600">חִנָּ֔ם</span> <span class="word"data-lemma="strong:H06467">וּפֹעֲל֖וֹ</span> <span class="word"data-lemma="strong:H03808">לֹ֥א</span> <span class="word"data-lemma="strong:H05414">יִתֶּן</span> <span class="word"></span>־<span class="word">לֽוֹ</span> <span class="word"></span>׃</span>
<span class="verse Jer_22_14" data-osis="Jer.22.14"><span class="verse-num v-14">14&nbsp;</span><span class="word"data-lemma="strong:H00559">הָאֹמֵ֗ר</span> <span class="word"data-lemma="strong:H01129">אֶבְנֶה</span> <span class="word"></span>־<span class="word">לִּי֙</span> <span class="word"data-lemma="strong:H01004">בֵּ֣ית</span> <span class="word"data-lemma="strong:H04060">מִדּ֔וֹת</span> <span class="word"data-lemma="strong:H05944">וַעֲלִיּ֖וֹת</span> <span class="word"data-lemma="strong:H07304">מְרֻוָּחִ֑ים</span> <span class="word"data-lemma="strong:H07167">וְקָ֤רַֽע</span> <span class="word">לוֹ֙</span> <span class="word"data-lemma="strong:H02474">חַלּוֹנָ֔י</span> <span class="word"data-lemma="strong:H05603">וְסָפ֣וּן</span> <span class="word"data-lemma="strong:H00730">בָּאָ֔רֶז</span> <span class="word"data-lemma="strong:H04886">וּמָשׁ֖וֹחַ</span> <span class="word"data-lemma="strong:H08350">בַּשָּׁשַֽׁר</span> <span class="word"></span>׃</span>
<span class="verse Jer_22_15" data-osis="Jer.22.15"><span class="verse-num v-15">15&nbsp;</span><span class="word"data-lemma="strong:H04427">הֲתִֽמְלֹ֔ךְ</span> <span class="word"data-lemma="strong:H03588">כִּ֥י</span> <span class="word"data-lemma="strong:H00859">אַתָּ֖ה</span> <span class="word"data-lemma="strong:H08474">מְתַחֲרֶ֣ה</span> <span class="word"data-lemma="strong:H00730">בָאָ֑רֶז</span> <span class="word"data-lemma="strong:H00001">אָבִ֜יךָ</span> <span class="word"data-lemma="strong:H03808">הֲל֧וֹא</span> <span class="word"data-lemma="strong:H00398">אָכַ֣ל</span> <span class="word"data-lemma="strong:H08354">וְשָׁתָ֗ה</span> <span class="word"data-lemma="strong:H06213">וְעָשָׂ֤ה</span> <span class="word"data-lemma="strong:H04941">מִשְׁפָּט֙</span> <span class="word"data-lemma="strong:H06666">וּצְדָקָ֔ה</span> <span class="word"data-lemma="strong:H00227">אָ֖ז</span> <span class="word"data-lemma="strong:H02896">ט֥וֹב</span> <span class="word">לֽוֹ</span> <span class="word"></span>׃</span>
<span class="verse Jer_22_16" data-osis="Jer.22.16"><span class="verse-num v-16">16&nbsp;</span><span class="word"data-lemma="strong:H01777">דָּ֛ן</span> <span class="word"data-lemma="strong:H01779">דִּין</span> <span class="word"></span>־<span class="word"data-lemma="strong:H06041">עָנִ֥י</span> <span class="word"data-lemma="strong:H00034">וְאֶבְי֖וֹן</span> <span class="word"data-lemma="strong:H00227">אָ֣ז</span> <span class="word"data-lemma="strong:H02896">ט֑וֹב</span> <span class="word"data-lemma="strong:H03808">הֲלוֹא</span> <span class="word"></span>־<span class="word"data-lemma="strong:H01931">הִ֛יא</span> <span class="word"data-lemma="strong:H01847">הַדַּ֥עַת</span> <span class="word"data-lemma="strong:H00853">אֹתִ֖י</span> <span class="word"data-lemma="strong:H05002">נְאֻם</span> <span class="word"></span>־<span class="word"data-lemma="strong:H03068">יְהוָֽה</span> <span class="word"></span>׃</span>
<span class="verse Jer_22_17" data-osis="Jer.22.17"><span class="verse-num v-17">17&nbsp;</span><span class="word"data-lemma="strong:H03588">כִּ֣י</span> <span class="word"data-lemma="strong:H00369">אֵ֤ין</span> <span class="word"data-lemma="strong:H05869">עֵינֶ֙יךָ֙</span> <span class="word"data-lemma="strong:H03820">וְלִבְּךָ֔</span> <span class="word"data-lemma="strong:H03588">כִּ֖י</span> <span class="word"data-lemma="strong:H00518">אִם</span> <span class="word"></span>־<span class="word"data-lemma="strong:H05921">עַל</span> <span class="word"></span>־<span class="word"data-lemma="strong:H01215">בִּצְעֶ֑ךָ</span> <span class="word"data-lemma="strong:H05921">וְעַ֤ל</span> <span class="word"data-lemma="strong:H01818">דַּֽם</span> <span class="word"></span>־<span class="word"data-lemma="strong:H05355">הַנָּקִי֙</span> <span class="word"data-lemma="strong:H08210">לִשְׁפּ֔וֹךְ</span> <span class="word"data-lemma="strong:H05921">וְעַל</span> <span class="word"></span>־<span class="word"data-lemma="strong:H06233">הָעֹ֥שֶׁק</span> <span class="word"data-lemma="strong:H05921">וְעַל</span> <span class="word"></span>־<span class="word"data-lemma="strong:H04835">הַמְּרוּצָ֖ה</span> <span class="word"data-lemma="strong:H06213">לַעֲשֽׂוֹת</span> <span class="word"></span>׃<span class="word">ס</span> </span>
<span class="verse Jer_22_18" data-osis="Jer.22.18"><span class="verse-num v-18">18&nbsp;</span><span class="word"data-lemma="strong:H03651">לָכֵ֞ן</span> <span class="word"data-lemma="strong:H03541">כֹּֽה</span> <span class="word"></span>־<span class="word"data-lemma="strong:H00559">אָמַ֣ר</span> <span class="word"data-lemma="strong:H03068">יְהוָ֗ה</span> <span class="word"data-lemma="strong:H00413">אֶל</span> <span class="word"></span>־<span class="word"data-lemma="strong:H03079">יְהוֹיָקִ֤ים</span> <span class="word"data-lemma="strong:H01121">בֶּן</span> <span class="word"></span>־<span class="word"data-lemma="strong:H02977">יֹאשִׁיָּ֙הוּ֙</span> <span class="word"data-lemma="strong:H04428">מֶ֣לֶךְ</span> <span class="word"data-lemma="strong:H03063">יְהוּדָ֔ה</span> <span class="word"data-lemma="strong:H03808">לֹא</span> <span class="word"></span>־<span class="word"data-lemma="strong:H05594">יִסְפְּד֣וּ</span> <span class="word">ל֔וֹ</span> <span class="word"data-lemma="strong:H01945">ה֥וֹי</span> <span class="word"data-lemma="strong:H00251">אָחִ֖י</span> <span class="word"data-lemma="strong:H01945">וְה֣וֹי</span> <span class="word"data-lemma="strong:H00269">אָח֑וֹת</span> <span class="word"data-lemma="strong:H03808">לֹא</span> <span class="word"></span>־<span class="word"data-lemma="strong:H05594">יִסְפְּד֣וּ</span> <span class="word">ל֔וֹ</span> <span class="word"data-lemma="strong:H01945">ה֥וֹי</span> <span class="word"data-lemma="strong:H00113">אָד֖וֹן</span> <span class="word"data-lemma="strong:H01945">וְה֥וֹי</span> <span class="word"data-lemma="strong:H01935">הֹדֹֽה</span> <span class="word"></span>׃</span>
<span class="verse Jer_22_19" data-osis="Jer.22.19"><span class="verse-num v-19">19&nbsp;</span><span class="word"data-lemma="strong:H06900">קְבוּרַ֥ת</span> <span class="word"data-lemma="strong:H02543">חֲמ֖וֹר</span> <span class="word"data-lemma="strong:H06912">יִקָּבֵ֑ר</span> <span class="word"data-lemma="strong:H05498">סָח֣וֹב</span> <span class="word"data-lemma="strong:H07993">וְהַשְׁלֵ֔ךְ</span> <span class="word"data-lemma="strong:H01973">מֵהָ֖לְאָה</span> <span class="word"data-lemma="strong:H08179">לְשַׁעֲרֵ֥י</span> <span class="word"data-lemma="strong:H03389">יְרוּשָׁלִָֽם</span> <span class="word"></span>׃<span class="word">ס</span> </span>
<span class="verse Jer_22_20" data-osis="Jer.22.20"><span class="verse-num v-20">20&nbsp;</span><span class="word"data-lemma="strong:H05927">עֲלִ֤י</span> <span class="word"data-lemma="strong:H03844">הַלְּבָנוֹן֙</span> <span class="word"data-lemma="strong:H06817">וּֽצְעָ֔קִי</span> <span class="word"data-lemma="strong:H01316">וּבַבָּשָׁ֖ן</span> <span class="word"data-lemma="strong:H05414">תְּנִ֣י</span> <span class="word"data-lemma="strong:H06963">קוֹלֵ֑ךְ</span> <span class="word"data-lemma="strong:H06817">וְצַֽעֲקִי֙</span> <span class="word"data-lemma="strong:H05682">מֵֽעֲבָרִ֔ים</span> <span class="word"data-lemma="strong:H03588">כִּ֥י</span> <span class="word"data-lemma="strong:H07665">נִשְׁבְּר֖וּ</span> <span class="word"data-lemma="strong:H03605">כָּל</span> <span class="word"></span>־<span class="word"data-lemma="strong:H00157">מְאַהֲבָֽיִךְ</span> <span class="word"></span>׃</span>
<span class="verse Jer_22_21" data-osis="Jer.22.21"><span class="verse-num v-21">21&nbsp;</span><span class="word"data-lemma="strong:H01696">דִּבַּ֤רְתִּי</span> <span class="word"data-lemma="strong:H00413">אֵלַ֙יִךְ֙</span> <span class="word"data-lemma="strong:H07962">בְּשַׁלְוֺתַ֔יִךְ</span> <span class="word"data-lemma="strong:H00559">אָמַ֖רְתְּ</span> <span class="word"data-lemma="strong:H03808">לֹ֣א</span> <span class="word"data-lemma="strong:H08085">אֶשְׁמָ֑ע</span> <span class="word"data-lemma="strong:H02088">זֶ֤ה</span> <span class="word"data-lemma="strong:H01870">דַרְכֵּךְ֙</span> <span class="word"data-lemma="strong:H05271">מִנְּעוּרַ֔יִךְ</span> <span class="word"data-lemma="strong:H03588">כִּ֥י</span> <span class="word"data-lemma="strong:H03808">לֹֽא</span> <span class="word"></span>־<span class="word"data-lemma="strong:H08085">שָׁמַ֖עַתְּ</span> <span class="word"data-lemma="strong:H06963">בְּקוֹלִֽי</span> <span class="word"></span>׃</span>
<span class="verse Jer_22_22" data-osis="Jer.22.22"><span class="verse-num v-22">22&nbsp;</span><span class="word"data-lemma="strong:H03605">כָּל</span> <span class="word"></span>־<span class="word"data-lemma="strong:H07462">רֹעַ֙יִךְ֙</span> <span class="word"data-lemma="strong:H07462">תִּרְעֶה</span> <span class="word"></span>־<span class="word"data-lemma="strong:H07307">ר֔וּחַ</span> <span class="word"data-lemma="strong:H00157">וּֽמְאַהֲבַ֖יִךְ</span> <span class="word"data-lemma="strong:H07628">בַּשְּׁבִ֣י</span> <span class="word"data-lemma="strong:H01980">יֵלֵ֑כוּ</span> <span class="word"data-lemma="strong:H03588">כִּ֣י</span> <span class="word"data-lemma="strong:H00227">אָ֤ז</span> <span class="word"data-lemma="strong:H00954">תֵּבֹ֙שִׁי֙</span> <span class="word"data-lemma="strong:H03637">וְנִכְלַ֔מְתְּ</span> <span class="word"data-lemma="strong:H03605">מִכֹּ֖ל</span> <span class="word"data-lemma="strong:H07451">רָעָתֵֽךְ</span> <span class="word"></span>׃</span>
<span class="verse Jer_22_23" data-osis="Jer.22.23"><span class="verse-num v-23">23&nbsp;</span><span class="word"data-lemma="strong:H03427">ישבתי</span> <span class="word"data-lemma="strong:H03844">בַּלְּבָנ֔וֹן</span> <span class="word"data-lemma="strong:H07077">מקננתי</span> <span class="word"data-lemma="strong:H00730">בָּֽאֲרָזִ֑ים</span> <span class="word"data-lemma="strong:H04100">מַה</span> <span class="word"></span>־<span class="word"data-lemma="strong:H02603">נֵּחַנְתְּ֙</span> <span class="word"data-lemma="strong:H00935">בְּבֹא</span> <span class="word"></span>־<span class="word">לָ֣ךְ</span> <span class="word"data-lemma="strong:H02256">חֲבָלִ֔ים</span> <span class="word"data-lemma="strong:H02427">חִ֖יל</span> <span class="word"data-lemma="strong:H03205">כַּיֹּלֵדָֽה</span> <span class="word"></span>׃</span>
<span class="verse Jer_22_24" data-osis="Jer.22.24"><span class="verse-num v-24">24&nbsp;</span><span class="word"data-lemma="strong:H02416">חַי</span> <span class="word"></span>־<span class="word"data-lemma="strong:H00589">אָנִי֮</span> <span class="word"data-lemma="strong:H05002">נְאֻם</span> <span class="word"></span>־<span class="word"data-lemma="strong:H03068">יְהוָה֒</span> <span class="word"data-lemma="strong:H03588">כִּ֣י</span> <span class="word"data-lemma="strong:H00518">אִם</span> <span class="word"></span>־<span class="word"data-lemma="strong:H01961">יִהְיֶ֞ה</span> <span class="word"data-lemma="strong:H03659">כָּנְיָ֤הוּ</span> <span class="word"data-lemma="strong:H01121">בֶן</span> <span class="word"></span>־<span class="word"data-lemma="strong:H03079">יְהֽוֹיָקִים֙</span> <span class="word"data-lemma="strong:H04428">מֶ֣לֶךְ</span> <span class="word"data-lemma="strong:H03063">יְהוּדָ֔ה</span> <span class="word"data-lemma="strong:H02368">חוֹתָ֖ם</span> <span class="word"data-lemma="strong:H05921">עַל</span> <span class="word"></span>־<span class="word"data-lemma="strong:H03027">יַ֣ד</span> <span class="word"data-lemma="strong:H03225">יְמִינִ֑י</span> <span class="word"data-lemma="strong:H03588">כִּ֥י</span> <span class="word"data-lemma="strong:H08033">מִשָּׁ֖ם</span> <span class="word"data-lemma="strong:H05423">אֶתְּקֶֽנְךָּ</span> <span class="word"></span>׃</span>
<span class="verse Jer_22_25" data-osis="Jer.22.25"><span class="verse-num v-25">25&nbsp;</span><span class="word"data-lemma="strong:H05414">וּנְתַתִּ֗יךָ</span> <span class="word"data-lemma="strong:H03027">בְּיַד֙</span> <span class="word"data-lemma="strong:H01245">מְבַקְשֵׁ֣י</span> <span class="word"data-lemma="strong:H05315">נַפְשֶׁ֔ךָ</span> <span class="word"data-lemma="strong:H03027">וּבְיַ֛ד</span> <span class="word"data-lemma="strong:H00834">אֲשֶׁר</span> <span class="word"></span>־<span class="word"data-lemma="strong:H00859">אַתָּ֥ה</span> <span class="word"data-lemma="strong:H03016">יָג֖וֹר</span> <span class="word"data-lemma="strong:H06440">מִפְּנֵיהֶ֑ם</span> <span class="word"data-lemma="strong:H03027">וּבְיַ֛ד</span> <span class="word"data-lemma="strong:H05019">נְבוּכַדְרֶאצַּ֥ר</span> <span class="word"data-lemma="strong:H04428">מֶֽלֶךְ</span> <span class="word"></span>־<span class="word"data-lemma="strong:H00894">בָּבֶ֖ל</span> <span class="word"data-lemma="strong:H03027">וּבְיַ֥ד</span> <span class="word"data-lemma="strong:H03778">הַכַּשְׂדִּֽים</span> <span class="word"></span>׃</span>
<span class="verse Jer_22_26" data-osis="Jer.22.26"><span class="verse-num v-26">26&nbsp;</span><span class="word"data-lemma="strong:H02904">וְהֵֽטַלְתִּ֣י</span> <span class="word"data-lemma="strong:H00853">אֹתְךָ֗</span> <span class="word"data-lemma="strong:H00853">וְאֶֽת</span> <span class="word"></span>־<span class="word"data-lemma="strong:H00517">אִמְּךָ֙</span> <span class="word"data-lemma="strong:H00834">אֲשֶׁ֣ר</span> <span class="word"data-lemma="strong:H03205">יְלָדַ֔תְךָ</span> <span class="word"data-lemma="strong:H05921">עַ֚ל</span> <span class="word"data-lemma="strong:H00776">הָאָ֣רֶץ</span> <span class="word"data-lemma="strong:H00312">אַחֶ֔רֶת</span> <span class="word"data-lemma="strong:H00834">אֲשֶׁ֥ר</span> <span class="word"data-lemma="strong:H03808">לֹֽא</span> <span class="word"></span>־<span class="word"data-lemma="strong:H03205">יֻלַּדְתֶּ֖ם</span> <span class="word"data-lemma="strong:H08033">שָׁ֑ם</span> <span class="word"data-lemma="strong:H08033">וְשָׁ֖ם</span> <span class="word"data-lemma="strong:H04191">תָּמֽוּתוּ</span> <span class="word"></span>׃</span>
<span class="verse Jer_22_27" data-osis="Jer.22.27"><span class="verse-num v-27">27&nbsp;</span><span class="word"data-lemma="strong:H05921">וְעַל</span> <span class="word"></span>־<span class="word"data-lemma="strong:H00776">הָאָ֗רֶץ</span> <span class="word"data-lemma="strong:H00834">אֲשֶׁר</span> <span class="word"></span>־<span class="word"data-lemma="strong:H01992">הֵ֛ם</span> <span class="word"data-lemma="strong:H05375">מְנַשְּׂאִ֥ים</span> <span class="word"data-lemma="strong:H00853">אֶת</span> <span class="word"></span>־<span class="word"data-lemma="strong:H05315">נַפְשָׁ֖ם</span> <span class="word"data-lemma="strong:H07725">לָשׁ֣וּב</span> <span class="word"data-lemma="strong:H08033">שָׁ֑ם</span> <span class="word"data-lemma="strong:H08033">שָׁ֖מָּה</span> <span class="word"data-lemma="strong:H03808">לֹ֥א</span> <span class="word"data-lemma="strong:H07725">יָשֽׁוּבוּ</span> <span class="word"></span>׃<span class="word">ס</span> </span>
<span class="verse Jer_22_28" data-osis="Jer.22.28"><span class="verse-num v-28">28&nbsp;</span><span class="word"data-lemma="strong:H06089">הַעֶ֨צֶב</span> <span class="word"data-lemma="strong:H00959">נִבְזֶ֜ה</span> <span class="word"data-lemma="strong:H05310">נָפ֗וּץ</span> <span class="word"data-lemma="strong:H00376">הָאִ֤ישׁ</span> <span class="word"data-lemma="strong:H02088">הַזֶּה֙</span> <span class="word"data-lemma="strong:H03659">כָּנְיָ֔הוּ</span> <span class="word"data-lemma="strong:H00518">אִ֨ם</span> <span class="word"></span>־<span class="word"data-lemma="strong:H03627">כְּלִ֔י</span> <span class="word"data-lemma="strong:H00369">אֵ֥ין</span> <span class="word"data-lemma="strong:H02656">חֵ֖פֶץ</span> <span class="word">בּ֑וֹ</span> <span class="word"data-lemma="strong:H04069">מַדּ֤וּעַ</span> <span class="word"data-lemma="strong:H02904">הֽוּטֲלוּ֙</span> <span class="word"data-lemma="strong:H01931">ה֣וּא</span> <span class="word"data-lemma="strong:H02233">וְזַרְע֔וֹ</span> <span class="word"data-lemma="strong:H07993">וְהֻ֨שְׁלְכ֔וּ</span> <span class="word"data-lemma="strong:H05921">עַל</span> <span class="word"></span>־<span class="word"data-lemma="strong:H00776">הָאָ֖רֶץ</span> <span class="word"data-lemma="strong:H00834">אֲשֶׁ֥ר</span> <span class="word"data-lemma="strong:H03808">לֹא</span> <span class="word"></span>־<span class="word"data-lemma="strong:H03045">יָדָֽעוּ</span> <span class="word"></span>׃</span>
<span class="verse Jer_22_29" data-osis="Jer.22.29"><span class="verse-num v-29">29&nbsp;</span><span class="word"data-lemma="strong:H00776">אֶ֥רֶץ</span> <span class="word"data-lemma="strong:H00776">אֶ֖רֶץ</span> <span class="word"data-lemma="strong:H00776">אָ֑רֶץ</span> <span class="word"data-lemma="strong:H08085">שִׁמְעִ֖י</span> <span class="word"data-lemma="strong:H01697">דְּבַר</span> <span class="word"></span>־<span class="word"data-lemma="strong:H03068">יְהוָֽה</span> <span class="word"></span>׃<span class="word">ס</span> </span>
<span class="verse Jer_22_30" data-osis="Jer.22.30"><span class="verse-num v-30">30&nbsp;</span><span class="word"data-lemma="strong:H03541">כֹּ֣ה</span> <span class="word">׀</span> <span class="word"data-lemma="strong:H00559">אָמַ֣ר</span> <span class="word"data-lemma="strong:H03068">יְהוָ֗ה</span> <span class="word"data-lemma="strong:H03789">כִּתְב֞וּ</span> <span class="word"data-lemma="strong:H00853">אֶת</span> <span class="word"></span>־<span class="word"data-lemma="strong:H00376">הָאִ֤ישׁ</span> <span class="word"data-lemma="strong:H02088">הַזֶּה֙</span> <span class="word"data-lemma="strong:H06185">עֲרִירִ֔י</span> <span class="word"data-lemma="strong:H01397">גֶּ֖בֶר</span> <span class="word"data-lemma="strong:H03808">לֹא</span> <span class="word"></span>־<span class="word"data-lemma="strong:H06743">יִצְלַ֣ח</span> <span class="word"data-lemma="strong:H03117">בְּיָמָ֑יו</span> <span class="word"data-lemma="strong:H03588">כִּי֩</span> <span class="word"data-lemma="strong:H03808">לֹ֨א</span> <span class="word"data-lemma="strong:H06743">יִצְלַ֜ח</span> <span class="word"data-lemma="strong:H02233">מִזַּרְע֗וֹ</span> <span class="word"data-lemma="strong:H00376">אִ֚ישׁ</span> <span class="word"data-lemma="strong:H03427">יֹשֵׁב֙</span> <span class="word"data-lemma="strong:H05921">עַל</span> <span class="word"></span>־<span class="word"data-lemma="strong:H03678">כִּסֵּ֣א</span> <span class="word"data-lemma="strong:H01732">דָוִ֔ד</span> <span class="word"data-lemma="strong:H04910">וּמֹשֵׁ֥ל</span> <span class="word"data-lemma="strong:H05750">ע֖וֹד</span> <span class="word"data-lemma="strong:H03063">בִּיהוּדָֽה</span> <span class="word"></span>׃</span>
</p>
</div>

	</div>
	<div data-role="footer">	
		<div data-role="navbar">
			<ul>
				<li><a href="Jer.21.html" data-icon="arrow-l">ירמיה 21</a></li>
				<li><a href="index.html" data-icon="home">Books</a></li>
				<li><a href="Jer.23.html" data-icon="arrow-r">ירמיה 23</a></li>
			</ul>
		</div>
	</div>
</div>
</body>
</html>

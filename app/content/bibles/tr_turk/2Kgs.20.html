<!--
name: webbible
content:  2 Krallar 20 (turk)
author: John Dyer (http://j.hn/)
date:   1/5/2012 2:24:39 PM
-->
<!DOCTYPE html>
<html lang="tr" dir="ltr">
<head>
	<title>2 Krallar 20 (turk)</title>
    <meta name="viewport" content="width=device-width, initial-scale=1" />
	<script src="../../../js/mobile.js"></script>
	<link href="../../../css/mobile.css" rel="stylesheet" />
</head>
<body>
<div data-role="page">
	<div data-role="header">
		<a href="2Kgs.19.html" data-icon="arrow-l">2 Krallar 19</a>
		<h1>2 Krallar 20 (turk)</h1>
		<a href="2Kgs.21.html" data-icon="arrow-r">2 Krallar 21</a>
	</div>
	<div data-role="content">
<div class="chapter ot turk" lang="tr" dir="ltr" data-osis="2Kgs.20">
<h2 class="chapter-num">20</h2>
<p>
<span class="verse" data-osis="2Kgs.20.1"><span class="verse-num verse-1">1&nbsp;</span>O günlerde Hizkiya ölümcül bir hastalığa yakalandı. Amots oğlu Peygamber Yeşaya ona gidip şöyle dedi: ‹‹RAB diyor ki, ‹Ev işlerini düzene sok. Çünkü iyileşmeyecek, öleceksin.› ››</span>
<span class="verse" data-osis="2Kgs.20.2"><span class="verse-num">2&nbsp;</span>Hizkiya yüzünü duvara dönüp RABbe yalvardı:</span>
<span class="verse" data-osis="2Kgs.20.3"><span class="verse-num">3&nbsp;</span>‹‹Ya RAB, yürekten bir sadakatle önünde nasıl yaşadığımı, gözünde iyi olanı yaptığımı anımsa lütfen.›› Sonra acı acı ağlamaya başladı.</span>
<span class="verse" data-osis="2Kgs.20.4"><span class="verse-num">4&nbsp;</span>Yeşaya sarayın orta avlusundan çıkmadan önce RAB ona şöyle dedi:</span>
<span class="verse" data-osis="2Kgs.20.5"><span class="verse-num">5&nbsp;</span>‹‹Geri dön ve halkımı yöneten Hizkiyaya şunu söyle: ‹Atan Davutun Tanrısı RAB diyor ki: Duanı işittim, gözyaşlarını gördüm, seni sağlığına kavuşturacağım. Üç gün içinde RABbin Tapınağına çıkacaksın.</span>
<span class="verse" data-osis="2Kgs.20.6"><span class="verse-num">6&nbsp;</span>Ömrünü on beş yıl daha uzatacağım. Seni de kenti de Asur Kralının elinden kurtaracağım. Kendim için ve kulum Davutun hatırı için bu kenti savunacağım.› ››</span>
<span class="verse" data-osis="2Kgs.20.7"><span class="verse-num">7&nbsp;</span>Sonra Yeşaya, ‹‹İncir pestili getirin›› dedi. Getirip çıbanına koydular ve Hizkiya iyileşti.</span>
<span class="verse" data-osis="2Kgs.20.8"><span class="verse-num">8&nbsp;</span>Hizkiya Yeşayaya, ‹‹RABbin beni iyileştireceğine ve üç gün içinde RABbin Tapınağına çıkacağıma ilişkin belirti nedir?›› diye sormuştu.</span>
<span class="verse" data-osis="2Kgs.20.9"><span class="verse-num">9&nbsp;</span>Yeşaya şöyle karşılık vermişti: ‹‹RABbin verdiği sözü tutacağına ilişkin belirti şu olacak: Gölge on basamak uzasın mı, kısalsın mı?››</span>
<span class="verse" data-osis="2Kgs.20.10"><span class="verse-num">10&nbsp;</span>Hizkiya, ‹‹Gölgenin on basamak uzaması kolaydır, on basamak kısalsın›› demişti.</span>
<span class="verse" data-osis="2Kgs.20.11"><span class="verse-num">11&nbsp;</span>Bunun üzerine Peygamber Yeşaya RABbe yakardı ve RAB Ahazın merdiveninden aşağı düşmüş olan gölgeyi on basamak kısaltmıştı.</span>
<span class="verse" data-osis="2Kgs.20.12"><span class="verse-num">12&nbsp;</span>O sırada Hizkiyanın hastalandığını duyan Baladan oğlu Babil Kralı Merodak-Baladan, ona mektuplarla birlikte bir armağan gönderdi.</span>
<span class="verse" data-osis="2Kgs.20.13"><span class="verse-num">13&nbsp;</span>Hizkiya elçileri kabul etti. Deposundaki bütün değerli eşyaları -altını, gümüşü, baharatı, değerli yağı, silah deposunu ve hazine odalarındaki her şeyi- elçilere gösterdi. Sarayında da krallığında da onlara göstermediği hiçbir şey kalmadı.</span>
<span class="verse" data-osis="2Kgs.20.14"><span class="verse-num">14&nbsp;</span>Peygamber Yeşaya Kral Hizkiyaya gidip, ‹‹Bu adamlar sana ne dediler, nereden gelmişler?›› diye sordu. Hizkiya, ‹‹Uzak bir ülkeden, Babilden gelmişler›› diye karşılık verdi.</span>
<span class="verse" data-osis="2Kgs.20.15"><span class="verse-num">15&nbsp;</span>Yeşaya, ‹‹Sarayında ne gördüler?›› diye sordu. Hizkiya, ‹‹Sarayımdaki her şeyi gördüler, hazinelerimde onlara göstermediğim hiçbir şey kalmadı›› diye yanıtladı.</span>
<span class="verse" data-osis="2Kgs.20.16"><span class="verse-num">16&nbsp;</span>Bunun üzerine Yeşaya şöyle dedi: ‹‹RABbin sözüne kulak ver.</span>
<span class="verse" data-osis="2Kgs.20.17"><span class="verse-num">17&nbsp;</span>RAB diyor ki, ‹Gün gelecek, sarayındaki her şey, atalarının bugüne kadar bütün biriktirdikleri Babile taşınacak. Hiçbir şey kalmayacak.</span>
<span class="verse" data-osis="2Kgs.20.18"><span class="verse-num">18&nbsp;</span>Soyundan gelen bazı çocuklar alınıp götürülecek, Babil Kralının sarayında hadım edilecek.› ››</span>
<span class="verse" data-osis="2Kgs.20.19"><span class="verse-num">19&nbsp;</span>Hizkiya, ‹‹RABden ilettiğin bu söz iyi›› dedi. Çünkü, ‹‹Nasıl olsa yaşadığım sürece barış ve güvenlik olacak›› diye düşünüyordu.</span>
<span class="verse" data-osis="2Kgs.20.20"><span class="verse-num">20&nbsp;</span>Hizkiyanın krallığı dönemindeki öteki olaylar, bütün başarıları, bir havuz ve tünel yaparak suyu kente nasıl getirdiği, Yahuda krallarının tarihinde yazılıdır.</span>
<span class="verse" data-osis="2Kgs.20.21"><span class="verse-num">21&nbsp;</span>Hizkiya ölüp atalarına kavuşunca, yerine oğlu Manaşşe kral oldu.</span>
</p>
</div>

	</div>
	<div data-role="footer">	
		<div data-role="navbar">
			<ul>
				<li><a href="2Kgs.19.html" data-icon="arrow-l">2 Krallar 19</a></li>
				<li><a href="index.html" data-icon="home">Books</a></li>
				<li><a href="2Kgs.21.html" data-icon="arrow-r">2 Krallar 21</a></li>
			</ul>
		</div>
	</div>

</div>
</body>
</html>
